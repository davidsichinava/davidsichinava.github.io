<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>ჩემს შესახებ on დავით სიჭინავა</title>
    <link>/ka/</link>
    <description>Recent content in ჩემს შესახებ on დავით სიჭინავა</description>
    <generator>Hugo -- gohugo.io</generator>
    <lastBuildDate>Wed, 01 Mar 2017 00:00:11 +0100</lastBuildDate>
    <atom:link href="/ka/index.xml" rel="self" type="application/rss+xml" />
    
    <item>
      <title>პოდკასტთათჳს</title>
      <link>/ka/posts/2017-03-01t000000_podcasts/</link>
      <pubDate>Wed, 01 Mar 2017 00:00:11 +0100</pubDate>
      <guid>/ka/posts/2017-03-01t000000_podcasts/</guid>
      <description>&lt;p&gt;„ედისონ-რისერჩის“ შარშანდელი გამოკითხვის თანახმად, 2016 წლის მარტისთვის, პოდკასტებს ამერიკის 234-მილიონიანი მოსახლეობის მესამედზე მეტი უსმენდა. მართალია, ამ საქმის ქართველი მეწინავე საკუთარ აუდიტორიის რიცხოვნობას ათეულებით ზომავს, თუმცა თავმდაბლობა იქით იყოს და ამ მედიუმის ქართულენოვანი მომხმარებლების რაოდენობა რამდენიმე ათასს უნდა აღწევდეს.
თავად, ორმოცამდე გადაცემა მაქვს გამოწერილი, თუმცა ნახსენები კვლევის მონაწილეების მსგავსად, კვირაში ხუთიოდე სხვადასხვა პოდკასტს თუ მოვუსმენ. ქვემოთ მოყვანილ სიაში რამდენიმეს გირჩევთ. იმედია, ქართველი პოდკასტერები არ მიწყენენ, თუკი ჩემი ჩამონათვალი ძირითადად ინგლისურენოვანი და ატლანტოცენტრული იქნება.
თუ ამერიკული პოლიტიკა ან მონაცემთა ანალიზი (ან ორივე) გაინტერესებთ, მაშინ FiveThirtyEight Politics თქვენთვისაა ზედგამოჭრილი. მართალია, ნეით სილვერსა და კომპანიაზე მკვლევართა და პოლიტიკურ პანდიტთა წრეებში ბევრი არ გიჟდება, მაგრამ ამ მედიასაშუალების მიერ წინასაარჩევნო პერიოდში მომზადებული დოკუმენტური სერიალებისთვის რომ მოგესმინათ, დონალდ ტრამპის თითქოს მოულოდნელი გამარჯვება არც ისე უცაბედად მოგეჩვენებოდათ.
Freakonomics Radio თემატური პოდკასტების კლასიკაა. გადაცემა სტივენ დაბნერის და ჩიკაგოს უნივერსიტეტის პროფესორის, სტივენ ლევიტის წარმატებული თანამშრომლობის გაგრძელებაა, სადაც დაბნერი საგანთა დაფარული მხარეების (ანუ ეკონომიკის) შესახებ პოპულარული ენით საუბრობს, ხოლო ლევიტის მოვალეობა ამ საკითხებზე ბუზღუნით შემოიფარგლება. საერთო ჯამში, ჟურნალისტის და ცნობილი ეკონომისტის დუეტი არ მოგაწყენთ.
სხვა პოლიტიკურ-ეკონომიკური პოდკასტებიდან, ამერიკის საზოგადოებრივი რადიოს გადაცემებს და „ფორინ-პოლისის“ დისკუსიებს გამოვარჩევ. მართალია, პოდკასტი საოცრად მიკერძოებულ და მებრძოლ ანტი-ტრამპისტ დევიდ როტკოფს მიყავს, დიალოგები ძალიან სახალისო და საინტერესო გამოსდით. აუცილებლად უნდა ვახსენო The Bugle — ბრიტანელი იუმორისტის, ენდი ზალცმანის საავტორო შოუ, რომლის თანაავტორი თავის დროზე ჯონ ოლივერი გახლდათ. Bugle ნაკლებად პოლიტკორექტული და მუქი ფერის ბრიტანული იუმორის გურმანებს დააინტერესებთ.
პოდკასტების ნაირგვარ ოჯახში ჩემი საყვარელი ჟანრი დოკუმენტურ-შემეცნებითი სერიალებია. Radiolab მრავალფეროვანი თემატიკით დატვირთული პოდკასტია, სადაც მოისმენთ ბერნი მედოფის, ადამიანის დნმ-ის CRISPR-მეთოდით მოდიფიცირებისა და კუნძულ გვადელუპის წინააღმდეგობის მოძრაობის სიმბოლოდ ქცეულ ენოტების შესახებ. მიუხედავად თემების სიმრავლისა, თითოეული ეპიზოდი დოკუმენტური ფილმის დონეზეა მომზადებული და ძალიან საინტერესო მოსასმენია. ამავე კატეგორიას განეკუთვნება 99% Invisible, რომელიც ქალაქებით და მატერიალური კულტურით სამოყვარულოდ დაინტერესებულ აუდიტორიისთვისაა გათვალისწინებული
ახლო აღმოსავლეთით გატაცებულ მსმენელებს Ottoman History Podcast-ს ვურჩევ. მართალია, როგორც ჩანს, პოდკასტის ავტორები საკუთარ აუდიტორიაში აკადემიის წარმომადგენლებს მოიაზრებენ და ხშირად მსჯელობენ ინსულარობაზე, პოსტმოდერნსა თუ სუბალტერნზე, თუმცა, იშვიათი გამონაკლისის გარდა, ყოფილი ოსმალეთის იმპერიის და არაბული სამყაროს ისტორიის შესახებ ბევრ საინტერესო ამბავსაც ყვებიან.
წინამდებარე სიის ბოლო და ერთადერთი არაინგლისური წევრი, Arzamas: История культуры რუსულენოვანი ინტერნეტის ერთადერთი რესურსია, რომელსაც რეგულარულად ვეცნობი. იგი თვეში ერთხელ გამოდის და თითოეული სეზონი კონკრეტულ თემატიკას ეძღვნება. პოდკასტის ეპიზოდებში, ცნობილი რუსი მკვლევრები სამეცნიერო ჟარგონების გარეშე მოგვითხრობენ სსრკ-ის „არასაბჭოთა“ ფილოსოფიის, სამხრეთამერიკული მითების, რუსული ავანგარიდის და 1917 წლის რევოლუციის შესახებ. ლექციებს ,,არზამასის’’ ვებსაიტზე თემატური ვიზუალური მასალა და სტატიები ერთვის.&lt;/p&gt;
</description>
    </item>
    
    <item>
      <title>კაცი, რომელსაც საზოგადოებრივი აზრის კვლევა ძალიან უყვარდა</title>
      <link>/ka/posts/2017-02-01t000000_soviet_polls/</link>
      <pubDate>Wed, 01 Feb 2017 00:00:11 +0100</pubDate>
      <guid>/ka/posts/2017-02-01t000000_soviet_polls/</guid>
      <description>&lt;p&gt;გურამ დოჩანაშვილის ერთ-ერთი პოპულარულ მოთხრობაში აღწერილია, თუ როგორ ავალებს მავანი ორგანიზაციის ხელმძღვანელი საკუთარ ხელქვეითს წინასწარ მომზადებული კითხვარის მეშვეობით საბჭოთა მუშა-მოსამსახურეების ყოფა-ცხოვრების შესწავლას. მწერალმა „კაცი, რომელსაც ლიტერატურა ძლიერ უყვარდა“ 1973 წელს გამოაქვეყნა, სწორედ მაშინ, როდესაც საქართველოში და ზოგადად, საბჭოთა კავშირში, საზოგადოებრივი აზრის შესწავლას ფეხი ახალი ადგმული ჰქონდა. კვლევები ხშირად ხდებოდა განხილვის საგანი, თუმცა როგორც ავტორის ირონიული დამოკიდებულებიდან ჩანს, საზოგადოება გამოქვეყნებული შედეგებისადმი ორჭოფულად იყო განწყობილი.
საბჭოთა კავშირში საზოგადოებრივი აზრის შესწავლის ავანგარდში, იოსებ სტალინის მიერ ათვალწუნებული და შემდეგ რეაბილიტირებული სოციოლოგები აღმოჩნდნენ, რაც ამ მეთოდის პოსტსაბჭოთა სივრცეში დამკვიდრებულ სახელშიც აირეკლა: „სოციოლოგიური კვლევა“ დღემდე მასობრივი გამოკითხვის, ანკეტირების სინონიმად ითვლება. გამოკითხვის შედეგების ღირებულებას საბჭოთა პარტიული ხელმძღვანელობა ადვილად ჩაწვდა: 1966 წელს სსრკ მეცნიერებათა აკადემიის პრეზიდიუმმა „საზოგადოებრივ მეცნიერებათა სფეროში კვლევების განვითარების“ შესახებ სპეციალური დადგენილებით, კონკრეტული სოციალური კვლევების საბჭო დააფუძნა. სოციალური კვლევების სამთავრობო მხარდაჭერა 1968 წლის 10 დეკემბერს სსრკ კომპარტიის ცენტრალური კომიტეტის სამდივნოს მიერ გამოცემული საიდუმლო დეკრეტით განმტკიცდა. იმავე დოკუმენტში მომავალი კვლევების თემატური პროგრამაც განისაზღვრა, რაც საბჭოთა მოქალაქის შრომის, საცხოვრებელი და ფსქოლოგიური მდგომარეობის არსებული სურათის შესწავლის გარდა, კვლევის შედეგების პრაქტიკაში დანერგვასაც ითვალისწინებდა.
გამოყენებითი კვლევების სარგებელი მოკავშირე რესპუბლიკების მმართველმა ამხანაგებმა უმალ გააცნობიერეს. ინოვატორთა რიგებში საქართველოს სსრ შინაგან საქმეთა სამინიტროს ხელმძღვანელი, ედუარდ შევარდნაძეც აღმოჩნდა, რომელმაც 1967 წელს საქართველოში საზოგადოებრივი აზრის კვლევის პირველი დაწესებულება შექმნა. კორუფციის წინააღმდეგ გამოცხადებული დაუნდობელი ბრძოლა საბჭოთა კავშირის მომავალი საგარეო საქმეთა მინისტრის კარიერული წინსვლის მთავარ ბიძგად, ხოლო საზოგადოებრივი აზრის კვლევა — პოლიტიკური მიზნების მიღწევისთვის საჭირო ინსტრუმენტად იქცა. როგორც ამერიკელი მკვლევარი დერელ სლაიდერი წერს, წინამორბედი, ვასილ მჟავანაძე შევარდნაძემ კორუფციის შესახებ საზოგადოების განწყობის უგულებელყოფაში დაადანაშაულა და ეს ფაქტი შინაგან საქმეთა მინისტრობისას მოპოვებულ კომპრომატებთან ერთად, საქართველოს კომპარტიაში ძველი გვარდიის წმენდის დაწყების საბაბად გამოიყენა.
რესპუბლიკის სათავეში მოსვლისთანავე, შევარდნაძემ 1975 წელს პარტიის ცენტრალურ კომიტეტის აგიტაცია-პროპაგანდის განყოფილებასთან სპეციალური ინსტიტუტი დააარსა, რომელიც მოგვიანებით საზოგადოებრივი აზრის შესწავლის, ფორმირებისა და პროგნოზირების ცენტრად გადაკეთდა. ორგანიზაციის მიერ განხორციელებული კვლევების შედეგებს საქართველოს იმდროინდელი მმართველები როგორც რესპუბლიკაში გატარებული პოლიტიკის შესახებ საზოგადოების განწყობის შეფასების, ასევე ახალი ღონისძიებების დანერგვის გასამართლებელ საბუთად იყენებდნენ. მაგალითად, ცენტრმა თბილისის მცხოვრებთა საბინაო პირობები შეისწავლა, ხოლო გამოვლენილი არასახარბიელო მდგომარეობის აღმოსაფხვრელად, ქალაქის პარტიულმა ხელმძღვანელობამ მოსკოვისგან დოტაციის გაზრდა მოითხოვა.
მართალია, პარტიის ცენტრალური კომიტეტის მოთხოვნით ჩატარებული კვლევები ხშირად „არაეფქტური და არაკომპეტენტური“ ხელმძღვანელი მუშაკების გამოვლენას და მათი მმართველობიდან ჩამოცილებას, ხოლო ფაქტიურად, პოლიტიკური ანგარიშსწორებას ემსახურებოდა, ორგანიზაციის მიერ განხორციელებულმა ერთმა კონკრეტულმა გამოკითხვამ საქართველოს უახლესი ისტორიის უმნიშვნელოვანესი მოვლენის მსვლელობაზე გადამწყვეტი გავლენა იქონია. 1978 წელს, როდესაც საქართველოს სსრ-ის ახალ კონსტიტუციაში სახელმწიფო ენის სტატუსმა დიდი ვნებათაღელვა გამოიწვია, შევარდნაძემ ცენტრალური კომიტეტის წინაშე ქართული ენის ოფიციალური როლის განსაზღვრის საბაბად არა მრავალრიცხოვანი დემონსტრაცია, არამედ — ,,მუშათა, კოლმეურნეთა, ინტელიგენციის წარმომადგენელთა, სტუდენტი ახალგაზრდობის წარმომადგენელთა შორის“ ჩატარებული კვლევის შედეგები მოიშველია.
ცხადია, გურამ დოჩანაშვილის მოთხრობის ირონიული ტონის ერთ-ერთ მიზეზს წინამდებარე ტექსტში აღწერილი ისტორიებიც წარმოადგენდა. მწერალი კარგად ხვდებოდა, რომ კვლევებს ძლიერნი ამა რესპუბლიკისანი საკუთარი ზრახვების განხორციელების და პოლიტიკური ინტრიგებისთვის იყენებდნენ. როგორც ჩანს, გამოკითხვებისადმი ქართველების უარყოფითი განწყობის ჩამოყალიბებაში, საკუთარი წვლილი იმ ადამიანსაც მიუძღვის, რომლის კარიერული აღმასვლა და საბოლოოდ, დაცემა საზოგადოებრივი აზრის კვლევებს დაუკავშირდა.&lt;/p&gt;
</description>
    </item>
    
    <item>
      <title>The Revenge of Electoral Geography</title>
      <link>/ka/posts/2017-01-21t000000_historical_elections/</link>
      <pubDate>Sat, 21 Jan 2017 00:00:11 +0100</pubDate>
      <guid>/ka/posts/2017-01-21t000000_historical_elections/</guid>
      <description>&lt;p&gt;Summer of 1921 was usually hot in Tiflis, as it was the political climate which hit its extremes in the newly-Sovietized Georgia. Workers’ club in Nakhalovka district was full of people with nervous faces. Despite the heavy presence of the security committee (CheKa) militiamen, crowd was angry and murmured in a hostile manner. Soon, a special guest from Moscow, the People’s Commissioner of Nationalities, Ioseb Dzhugashvili (Stalin) took place at the stand and started his speech.&lt;/p&gt;
&lt;p&gt;Electoral Map of Tiflis, 1919. Note the Location of the Railway and Nakhalovka (Nadzaladevi) Area
It’s been a hard year for Georgia, as the Soviets took over the country after several weeks of an armed standoff with the armed forces and the national guard of Georgian Democratic Republic. The Menshevik-led government of the country retreated to Batumi and then emigrated. Although the Soviets effectively took control over the country, occasional skirmishes with the partisan groups erupted in the countryside. In short, the situation was tense and the memories of independence still fresh and alive.
Stalin, whom the audience addressed with his Georgian nickname Koba, has been actively advocating for the Soviet takeover of Georgia. Indeed, this fact wasn’t secret for the attendees who were constantly jeering at the speaker. Soon, Stalin’s speech was obstructed by Aleksandre Dgebuadze and Isidore Ramishvili — Georgian Mensheviks and ex-fellow revolutionaries. Dgebuadze and Ramishvili accused the future leader of the proletariat in the betrayal of his own nation and most importantly, the revolutionary cause. The crowd enthusiastically supported the argument. As the result, Stalin was forced to flee the auditorium.
It was a big blow for the future General Secretary who quickly retaliated by ordering to purge the remaining Mensheviks and their sympathizers. On the other hand, the reason of Stalin’s shameful retreat is deeply rooted in the party politics of Tsarist Russia and the independent Democratic Republic of Georgia.
Nakhalovka (Nadzaladevi) neighborhood, where the auditorium was located used to be a working-class quarter of Tbilisi. A former no-mans-land across the Transcaucasian railway was illegally squatted by the workers and their families in the 1880s. Russian word “Nakhal” stands for impudent and it clearly shows how hard was life in the neighborhood. Indeed, Nakhalovka boasted with tough guys who were passionate of Marxist politics and the left-wing cause. The area used to be an epicenter of illegal political activities during the 1905–07 Russian Revolution, including an armed standoff against Tsarist gendarmerie. In short, Nakhalovka was a ‘smithy’ where careers of many revolutionaries, including Stalin himself was ‘forged’. However, Jughashvili’s local roots roots didn’t help him to gain sympathy of the locals.
The reason is quite straightforward — it were Mensheviks who won the hearts (and the votes) of Nakhalovkans; and the electoral geography of the Democratic Republic of Georgia is an explicit manifestation of this fact. Rebranded as the Social Democratic Party of Georgia, they swept the municipal and the legislative elections in the district by a huge margin in both polls. As one can see from the precinct-level map elections held in Tbilisi, Nakhalovka stood out as a stronghold for the Mensheviks.
The Bolsheviks were well-aware of their unpopularity and the scarcity of their party base. Even after the takeover, they were dependent on a handful of activists who mainly hailed from the illiterate peasantry and the occupational forces of the Russian Red Army. The true backbone of the revolutionary movement — the proletariat would rather disdain them. Ironically, Stalin and other Georgian Bolsheviks were those lobbying for the military takeover to Lenin and Trotsky, who for the record, weren’t enthusiastic about the idea. Indeed, Georgian Bolsheviks knew that without an armed intervention it would be a hard and time-consuming task to build a strong support base in Georgia what would further elicit a revolution or the electoral victory in favor of the Soviets.
The electoral geography took ‘revenge’ not only in Nakhalovka. The political class of the ‘bourgeois’ republic (as the Bolsheviks dubbed the Social-Democratic government) was quintessential to the numerous acts of resistance culminating in August Uprising of 1924. Although the Soviets avenged with fire and fury, however it required serious endeavor to eventually unravel the country’s political landscape.
Bibliography:
[in Georgian:] Fabian Society of Tbilisi. Isidore Vs. Stalin
[in Georgian:] Silakadze, D. &amp;amp; Vacharadze, A. How Stalin was met in newly-Sovietized Georgia.
[in Georgian:] Vacharadze, A. The 1919 Elections of the Constituent Assembly of Georgia.
Ronald Grigor Suny. The Making of the Georgian Nation&lt;/p&gt;
</description>
    </item>
    
    <item>
      <title>რატომ არ მართლდება წინასაარჩევნო გამოკითხვების შედეგები?</title>
      <link>/ka/posts/2017-01-12t000000_polls/</link>
      <pubDate>Thu, 12 Jan 2017 00:00:11 +0100</pubDate>
      <guid>/ka/posts/2017-01-12t000000_polls/</guid>
      <description>&lt;p&gt;წინამდებარე ტექსტი გამოქვეყნდა ჟურნალ “ლიბერალში”. ორიგინალის ნახვა ამ ბმულზეა შესაძლებელი.
საქართველოში ექვსი ოქტომბრის დილის რვა საათიდან საარჩევნო უბნების დახურვამდე დუმილის პერიოდია. დროის ამ შუალედში, კანონმდებლობის თანახმად, საზოგადოებრივი აზრის გამოკითხვის შედეგების გამოქვეყნება იკრძალება. ზუსტად ერთი დღით ადრე, ტელეკომპანია „იმედმა“ საკუთარი დაკვეთით ჩატარებული მასობრივი გამოკითხვის ანგარიში გამოაქვეყნა, რომელიც მრავალმა პოლიტიკოსმა, ექსპერტმა თუ ჟურნალისტმა არჩევნების შედეგების წინასწარმეტყველებად მიიღო. ამ წერილში აღვწერ, თუ რატომ არ ემთხვევა (და არ უნდა ემთხვეოდეს) გამოკითხვის შედეგები არჩევნებისას და მიმოვიხილავ მეთოდებს, რომლებიც ხმის მიცემის შედეგების პროგნოზისთვის გამოიყენება.
კვლევის მეთოდების ნებისმიერ სახელმძღვანელოში ამოიკითხავთ, რომ მასობრივი გამოკითხვა სამიზნე პოპულაციის (ანუ იმ ადამიანთა ერთობლიობის, რომლებზეც შედეგები განზოგადდება) შეხედულებებს მხოლოდ ველის მიმდინარეობის შუალედში წარმოადგენს. ცხადია, არჩევნებამდე სამი-ოთხი კვირით ან ორი თვით ადრე ჩატარებული კვლევა არჩევნების შედეგების გამოსაცნობად არ გამოდგება. კვლევის შედეგების არასწორი ინტერპრეტაციის მაგალითს არაერთგზის გაკრიტიკებული და ყბადაღებული, ეროვნული დემოკრატიული ინსტიტუტისთვის ჩატარებული გამოკითხვებია, რომლებსაც არჩევნების პროგნოზის პრეტენზია ისედაც არ გააჩნდათ. აღმოჩნდა, რომ პოლიტიკოსები და ექსპერტები 2012 წლის აგვისტოში ჩატარებული საველე სამუშაოების საფუძველზე, ოქტომბერში გასამართი არჩევნების წინასწარმეტყველებას მოითხოვდნენ. კვლევამ სრულიად სამართლიანად აჩვენა, რომ მოქალაქეთა უდიდეს ნაწილს გადაწყვეტილება არ ქონდა მიღებული, ან — გაურკეველ მდგომარეობაში იყო.
რა ფორმით ქვეყნდება მასობრივი გამოკითხვის შედეგები საქართველოში? უკანასკნელ პერიოდში გასაჯაროებულ კვლევებში, პასუხის ვარიანტების სიხშირეებია წარმოდგენილი — მოცემულია,თუ თითოეულ შესაძლო პასუხს რესპონდენთა რა პროცენტულმა წილმა უპასუხა. უკეთეს შემთხვევაში, მონაცემები შეწონილია, ანუ გამოკითხვის შედეგების ანალიზისას მხედველობაში მიღებულია მოსახლეობის დემოგრაფიული და გეოგრაფიული პროფილი. მნიშვნელოვანია, პარტიული კუთვნილების ან ხმის მიცემის შესახებ კითხვების წარდგენისას გარკვევით ითქვას, თუ რესპონდენტთა რა ჯგუფის აზრს წარმოადგენს მოტანილი რიცხვები — გადაწყვეტილი ამომრჩევლების, გადაუწყვეტელი ამომრჩევლების თუ — ყველა რესპონდენტის.
მასობრივი გამოკითხვებისადმი საზოგადოების გადაჭარბებული მოლოდინის მიზეზი ამ მეთოდის არსის რბილად რომ ვთქვათ, არასწორი გაგებაა, რასაც სამწუხაროდ, ხელს სფეროს ბევრი ექსპერტი უწყობს. გამოკითხვის ნედლი შედეგებისგან არჩევნების ზუსტ პროგნოზს რომ არ უნდა ველოდოთ, ცნობილმა სტატისტიკოსებმა, ენდრიუ გელმანმა (კალიფორნიის უნივერსიტეტი — ბერკლი) და გერი კინგმა (ჰარვარდის უნივერსიტეტი) ჯერ კიდევ 1993 წელს აჩვენეს. ავტორებმა 1988 წლის აშშ-ის საპრეზიდენტო არჩევნებამდე პერიოდში ჩატარებული ხუთ ათეულამდე სხვადასხვა გამოკითხვის 67 ათასი გამოპასუხება გააანალიზეს და სხვა დასკვნებთან ერთად მიუთითეს, რომ წინასაარჩევნოდ, პოლიტიკური სუბიექტების მიმართ დამოკიდებულება ძალიან დიდ შუალედში მერყეობს. ეს ქრესტომათიული მაგალითი კარგად აჩვენებს, რატომაა მცდარი არჩევნების პროგნოზისთვის გამოკითხვის ნედლ შედეგებზე დაყრდნობა.
რამდენად შესაძლებელია არჩევნების შედეგების პროგნოზი? რომელ მეთოდებს გააჩნიათ ხმის მიცემის ზუსტ წინასწარმეტყველებაზე პრეტენზია? სტატისიკოსებს, პოლიტიკის მკვლევრებს და ეკონომისტებს არსენალში ბევრი მიდგომა გააჩნიათ, რომელთა უმრავლესობა სპეციალურ მათემატიკურ მოდელებს ეფუძნება. ქვემოთ რამდენიმე მეთოდს დეტალურად მიმოვიხილავ.
რა თქმა უნდა, პროგნოზებისთვის წინასაარჩევნო გამოკითხვებიც გამოიყენება, ოღონდ როგორც წესი, მონაცემები უკვე ნახსენები მარტივი სიხშირეების ფორმით არაა წარმოდგენილი. პარტიული კუთვნილების და განსაკუთრებით, არჩევნებში მონაწილეობის გადაწყვეტილების პროგნოზი რეგრესიული მოდელებით ხორციელდება, ანუ ჩვენთვის საინტერესო ცვლადის წინასწარმეტყველებისას, მხედველობაში მიიღება რესპონდენტების მიერ სხვა კითხვებზე გაცემული პასუხები. მიდგომა არ უნდა აგვერიოს ე. წ. „ალოკაციაში“. ამ დროს, გაურკვეველ ამომრჩევლებს, რესპონდენტის მიერ საბაზო კითხვაზე გაცემული პასუხის მიხედვით ამა თუ იმ პარტიულ ჯგუფის მხარდამჭერებს აკუთვნებენ. ალოკაცია რეგრესიული მოდელისგან ფუნდამენტურად განსხვავდება და პასუხების მექანიკურ გადანაწილებას გულისხმობს, რაც თავის მხრივ, შეცდომის მნიშვნელოვან წყაროა.
ეგზიტპოლი მასობრივი გამოკითხვის სახეობაა და როგორც ზოგიერთი მკვლევარი აღნიშნავს, არჩევნების საკმაოდ აკურატული პროგნოზის საშუალებას იძლევა. გასათვალისწინებელია, რომ ამ დროს ნედლი მონაცემების შესწორება წინა არჩევნების შედეგების, რესპონდენტის დემოგრაფიული მონაცემების და შეხედულებების მიხედვით ხდება.
არჩევნების შედეგების წინასწარმეტყველების სპეციფიურ ტიპს ე.წ. პრედიკატული ბაზარი (prediction market) და ექსპერტული გამოკითხვები წარმოადგენს. პირველი მეთოდი დაახლოებით საბირჟო თამაშების პრინციპს ეფუძნება, სადაც მონაწილეები აფასებენ, თუ გამარჯვების რა შანსები გააჩნია ამა თუ იმ პოლიტიკურ სუბიექტს და შესაბამის ფსონს ჩამოდიან. კვლევები ამტკიცებენ, რომ პრედიკატული ბაზრები არჩევნების შედეგებს რიგ სტატისტიკურ მოდელებზე უფრო ზუსტად წინასწარმეტყველებენ. რაც შეეხება ექსპერტულ გამოკითხვებს, ამ შემთხვევაში, არჩევნების სპეციალისტები საკუთარი კომპეტენციიდან გამომდინარე, აკეთებენ პროგნოზებს. მსგავსი ტიპის გამოკითხვა საქართველოშიც ჩატარდა და დაინტერესებულ პირებს შეუძლიათ, ამ ბმულზე გაეცნონ.
კიდევ უფრო ფართო გამოყენება ეკონომიკურ და სინთეზურ მეთოდებს გააჩნიათ. ამ შემთხვევაში, არჩევნების შედეგების პროგნოზულ მოდელში ეკონომიკური მაჩვენებლებია გათვალისწინებული. მაგალითად, თუკი მთლიანი შიდა პროდუქტი იზრდება, დიდი შანსია, არსებული პოლიტიკური გუნდი ხელისუფლებაში დარჩეს და ა.შ. ეკონომიკური და სინთეზური მოდელები მხედველობაში წინა არჩევნების შედეგებს და სხვა მსგავს ცვლადებს იღებენ.
საზოგადოებრივი აზრის კვლევების გასაშუალოებული შედეგები (ე. წ. Polling average) არჩევნების ზუსტად წინასწარმეტყველების საშუალებას იძლევა. ეს მიდგომა ყველაზე ცნობილი ალბათ ნეით სილვერის, Huffington Post-ის, New York Times-ის და დრიუ ლინზერის მიერ გაკეთებული ზუსტი პროგნოზების წყალობითაა. ჩამოთვლილ მაგალითებს ისიც აერთიანებს, რომ ამ დროს მკვლევრები გამოთვლებისთვის ბაიესის პრინციპს იყენებენ. სტატისტიკური მოდელების მეშვეობით, ისინი არჩევნების შედეგების წინასწარი მოლოდინის (გამოკითხვის გასაშუალოებული შედეგების) მიხედვით არჩევნების შემდგომ პოლიტიკური სუბიექტის გამარჯვების ალბათობას აფასებენ. ამგვარი მიდგომა სკურპულოზურ და ინტენსიურ გამოთვლებს მოითხოვს. ამასთან, აპრიორული ალბათობის დასადგენად, ბევრი გამოკითხვის აგრეგირებაა საჭირო.
როგორც ვხედავთ, არჩევნების პროგნოზსა და წინასაარჩევნო გამოკითხვების ნედლ შედეგებს შორის ტოლობის ნიშნის დასმა არასწორია. სამწუხაროდ, საქართველოში მედიას, კვლევის ავტორებს, პოლიტიკოსებს და ექსპერტული საზოგადოების წარმომადგენლებს ხშირად წარმოდგენა არ აქვთ, რომ ხმის მიცემის წინასწარმეტყველებისთვის რთული მათემატიკური მოდელები გამოიყენება და საზოგადოებას მასობრივი გამოკითხვის შედეგებს აბსოლუტურ ჭეშმარიტებაზე პრეტენზიის მქონედ წარუდგენენ. მსგავსი არასწორი და არაინფორმირებული იდეების ტირაჟირებით კი არამხოლოდ საზოგადოებრივი აზრის, არამედ სოციალური კვლევის ნებისმიერი დისციპლინის რეპუტაცია ზარალდება.&lt;/p&gt;
</description>
    </item>
    
    <item>
      <title>როგორ ვიწინასწარმეტყველოთ არჩევნების შედეგები</title>
      <link>/ka/posts/2016-10-20t000000_predicting_elections/</link>
      <pubDate>Thu, 20 Oct 2016 00:00:11 +0100</pubDate>
      <guid>/ka/posts/2016-10-20t000000_predicting_elections/</guid>
      <description>&lt;p&gt;2016 წლის საპარლამენტო არჩევნების დროს ჩატარებულმა ეგზიტპოლების შედეგებმა დიდი მითქმა-მოთქმა გამოიწვია. 8 ოქტომბერს ჩატარებული გამოკითხვები, რომლებიც ქართულმა ტელევიზიებმა ავტორიტეტულ კომპანიებს დაუკვეთეს, არჩევნების შედეგებს თითქმის ათი პროცენტით აცდა. ეგზიტპოლების ჩამტარებელთა ერთი ნაწილი შედეგებზე დაყრდნობით მიუთითებდა, რომ არჩევნები გაყალბდა, ხოლო მეორემ კი უზუსტობაზე პასუხის გაცემა შემსრულებელი ორგანიზაციისგან მოითხოვა.
მსგავსად საზოგადოებრივი აზრის გამოკითხვებისა, ორგანიზატორებს დეტალური ინფორმაციის გამოქვეყნებით თავი არც ეგზიტპოლების წარდგენისას შეუწუხებიათ. შესაბამისად, მხოლოდ მარჩიელობა გვიწევს, თუ რა ფორმით იყო მიღებული ხმების საბოლოო პროცენტული განაწილება — მოსახლეობის დემოგრაფიული და გეოგრაფიული მახასიათებლების გათვალისწინებით, ალოკაციით თუ მხოლოდ ნედლი მონაცემებით. როგორც სხვა ტექსტში აღვნიშნე, მეთოდოლოგიური ბუნდოვანება, ნებსით თუ უნებლიედ, საზოგადოებას სოციალური კვლევისადმი უარყოფითად განაწყობს.&lt;/p&gt;
&lt;p&gt;ცხრილი 1. გამოკითხვის გასაშუალოებული შედეგები, 2016 წლის საპარლამენტო არჩევნები. ინტერაქტიული ცხრილი იხილეთ აქ
წინამდებარე წერილში ვაჩვენებ, რომ უკანასკნელ ხანებში ჩატარებულ გამოკითხვებზე დაყრდნობით პროპორციულ არჩევნებში ხმების საბოლოო განაწილებაზე საკმაო სიზუსტით მსჯელობა შესაძლებელია. ყოველ შემთხვევაში, მაჩვენებლები უფრო აკურატულია, ვიდრე — რვა ოქტომბრის დღის ბოლოს გამოქვეყნებული რომელიმე ეგზიტპოლის შედეგი.
ჩემი მიდგომა 2016 წლის ივნისიდან არჩევნების დღის ჩათვლით, ქვეყანაში ჩატარებული და ღიად ხელმისაწვდომი გამოკითხვების გასაშუალოებულ შედეგებს ეფუძნება. გამოყენებულია მხოლოდ იმ ამომრჩევლების პასუხები, რომლებმაც კითხვაზე „რომელ პარტიას დაუჭერთ მხარს საპარლამენტო არჩევნებში“ კონკრეტული საარჩევნო სუბიექტი დაასახელეს. ნედლი პროცენტული მაჩვენებლები, რომლებიც ამ ბმულზე შეგიძლიათ, იხილოთ, სხვადასხვა ქართული მედიასაშუალების მიერ გავრცელებულ ინფორმაციას ეყრდნობა.
გამოკითხვების გასაშუალოებული შედეგები არჩევნების პროგნოზისთვის ფართოდ გამოიყენება. მაგალითად, ავტორიტეტული პორტალი RealClearPolitics ამერიკის შეერთებულ შტატებში ჩატარებული გამოკითხვების შედეგების აგრეგირების მეშვეობით, საპრეზიდენტო არჩევნების პროგნოზებს რეგულარულად აქვეყნებს. გასაშუალოებული გამოკითხვის შედეგები უფრო რთული სტატისტიკური მოდელების აგებისთვისაც გამოდგება, თუმცა ამ წერილში ასე შორს არ წავალთ.
პირველ ცხრილში წარმოდგენილია გამოკითხვის მონაცემებზე დაყრდნობით გამოთვლილი ორი პროგნოზული მაჩვენებელი. პირველი — ივნისიდან არჩევნების დღემდე ჩატარებულ გამოკითხვაში, პოლიტიკური სუბიექტის მხარდამჭერთა პროცენტული წილის საშუალო არითმეტიკულია. ამგვარი წინასწარმეტყველებით, საარჩევნო ბარიერის გადალახვას ოთხი პარტია ახერხებს, ხოლო მეხუთე — „ახალი საქართველოსთვის“ — ზღვარს პროცენტის მეათედით ჩამორჩება.
უნდა ითქვას, რომ ეს მიდგომა კვლევის საველე სამუშაოების მიმდინარეობის თარიღებს მხედველობაში არ იღებს. ბუნებრივია, არჩევნების დღის სიახლოვეს ჩატარებული გამოკითხვისას არსებული განწყობა უფრო უნდა წააგავდეს საარჩევნო კაბინაში მყოფი ამომრჩევლისას. პროგნოზის მეორე მეთოდში, საშუალო მონაცემები შეწონილია, ანუ გათვალისწინებულია საველე სამუშაოების დასრულების თარიღიდან არჩევნებამდე დარჩენილი დღეების რაოდენობა. ასეთი მიდგომით, საბოლოო პროცენტულ განაწილებაზე ახალ გამოკითხვებს უფრო მეტი გავლენა გააჩნიათ, რაც წინასაარჩევნო პროცესებს და ამა თუ იმ პარტიისადმი ამომრჩევლის განწყობის ცვლილებას კარგად ასახავს. გამოთვლაში ეგზიტპოლების შედეგებიცაა გათვალისწინებული და მათ ყველაზე მაღალი წონა გააჩნიათ. როგორც ვხედავთ, შედეგები უფრო ზუსტია და კარგად ასახავს იმ გაურკვევლობას, რაც ხუთპროცენტიანი ბარიერის გადალახვასთან დაკავშირებით არსებობდა.&lt;/p&gt;
&lt;p&gt;დიაგრამა 1: საარჩევნო პროგნოზების მეთოდების შედარება, 2016 წლის საპარლამენტო არჩევნები
პირველ დიაგრამაზე არჩევნების შედეგების მიხედვით პირველ ოთხ ადგილზე გასული პარტიებისთვის გამოთვლილი სხვადასხვა ტიპის პროგნოზის შედეგებია გამოსახული. როგორც ვხედავთ, წინასწარმეტყველების ყველაზე კარგი მაჩვენებელი ხმების პარალელურ დათვლას გააჩნია. მაგრამ უნდა გავითვალისწინოთ, რომ ეს მეთოდი შემთხვევით შერჩეულ საარჩევნო უბნებზე ხმების დათვლის შედეგებს ეფუძნება და არა — გამოკითხვას.
ეგზიტპოლები ასევე საკმაოდ აცდენილია არჩევნების საბოლოო შედეგებს. „რუსთავი-2“-ის დაკვეთილ გამოკითხვაში „ქართულ ოცნებას“ რეალურზე ნაკლები, ხოლო — „ნაციონალურ მოძრაობას“ — მეტი ხმა აქვს. სურათი საპირისპიროა „იმედის“, „მაესტროს“, „ჯი-დი-ესის“ და „საზოგადოებრივი მაუწყებლისთვის“ KANTAR-TNS-ის მიერ შესრულებულ ეგზიტპოლში. დიაგრამიდან კარგად ჩანს, რომ გამოკითხვების გასაშუალოებული შედეგები გაცილებით ახლოსაა ხმის მიცემასთან, ვიდრე — ეგზიტპოლები.&lt;/p&gt;
&lt;p&gt;დიაგრამა 2: საარჩევნო პროგნოზების მეთოდების შედარება, 2012 წლის საპარლამენტო არჩევნები
უფრო მეტიც, გამოკითხვების საშუალო შეწონილი მაჩვენებელი მაღალი სიზუსტით, პროცენტის მეათედების ფარგლებში წინასწარმეტყველებს 2012 წლის საპარლამენტო არჩევნების პროპორციული ხმის მიცემის შედეგებს. წინასაარჩევნო გამოკითხვების და ეგზიტპოლების მონაცემებით პროგნოზირებული მაჩვენებელი „ქართული ოცნებისა“ და „ერთიანი ნაციონალური მოძრაობისთვის“ 54.8% და 40.0%-ია, მაშინ, როდესაც არჩევნებზე ამ სუბიექტებმა ხმების შესაბამისად 54.9% და 40.4% მიიღეს (იხ. დიაგრამა 2).
ზემოთქმულმა უნდა დაგვარწმუნოს, რომ სათანადოდ ჩატარებული და გაანალიზებული გამოკითხვები საინტერესო და რეალურ შედეგებთან ახლოს მყოფ სურათს იძლევა. მაგალითისთვის, RealClearPolitics პორტალი საკუთარ მოდელში სამასამდე სხვადასხვა კვლევის შედეგებს ეყრდნობა, ჩვენ კი ხელთ მხოლოდ ცხრა პირისპირ და ორი ინტერნეტგამოკითხვის არასრული მონაცემები გვაქვს. ამიტომ წინასაარჩევნო პერიოდში საზოგადოებრივ აზრზე დაკვირვების ბევრი საშუალების არსებობა ძალიან მნიშვნელოვანია. ამომწურავი ინფორმაცია საარჩევნო პროცესებზე საზოგადოების მეტ კონტროლს უზრუნველყოფს და მრავალ, გაურკვეველი კომპეტენციის ექსპერტს, კომენტატორს თუ პოლიტიკოსს ხელს უშლის, ამომრჩევლებს ემპირიულ საფუძველს მოკლებული სპეკულაციები მოახვიოს თავს.&lt;/p&gt;
</description>
    </item>
    
    <item>
      <title>სად ვაქვეყნებთ?</title>
      <link>/ka/posts/2014-08-29t000000_academic_publishing/</link>
      <pubDate>Fri, 29 Aug 2014 00:00:11 +0100</pubDate>
      <guid>/ka/posts/2014-08-29t000000_academic_publishing/</guid>
      <description>&lt;p&gt;აკადემიური ცხოვრება რთულია. განსაკუთრებით კი – საქართველოსნაირ ქვეყანაში, რომელიც ეს-ესაა იწყებს დასავლურ სამეცნიერო სტანდარტებთან შეგუებას. სწავლების კომპონენტის გარდა, მეცნიერისთვის მნიშვნელოვანია, საკუთარი კვლევის შედეგი ფართო საზოგადოებას წარუდგინოს, სასურველია – წერილობითი სახით და კიდევ უფრო მისაღებია, თუკი ტექსტი რომელიმე (კარგ) ჟურნალში გამოქვეყნდება.&lt;/p&gt;
&lt;p&gt;კარგ სამეცნიერო ჟურნალში საკუთარი სახელის ხილვა ძნელია . როგორც წესი, ყველაზე ციტირებადი და ტირაჟირებადი გამოცემები ინგლისურენოვანია; სტატიის გაგზავნის, მიღების, რედაქტირების და რევიუს პროცესი ხანგრძლივი და დამღლელია. ტექსტი, ენობრივი თვალსაზრისით, კარგად უნდა იყოს გამართული – არა ისე, როგორც ჩვენ მოგვწონს, არამედ – როგორც ინგლისურ ენაზე აკადემიური წერის წესები მოითხოვს. ასეთი მოთხოვნების შესრულება კი არაინგლისურენოვანი აუდიტორიისთვის საკმაოდ რთულია  . კრიტერიუმებზე წარმოდგენას Web of Science-ის ეს სტატიაც შეგიქმნით.&lt;/p&gt;
&lt;p&gt;უნდა გავითვალისწინოთ, რომ ჩვენი ნაშრომი სიახლეს უნდა წარმოადგენდეს . თუკი ეს კომპონენტი არ არსებობს, რედაქტორები ჩვენს გაგზავნილ მანუსკრიპტს აუცილებლად სანაგვე ყუთში ჩაუძახებენ, ბრწყინვალე ინგლისურითაც რომ იყოს შესრულებული. გასათვალისწინებელია ჟურნალ “საიენსის” მიერ მოტანილი სტატისტიკა: მეცნიერთა მხოლოდ 1% ახერხებს ყოველწლიურად საკუთარი ნაშრომების ახალ სტატიად გამოცემას. გარდა ამისა, მიღებული სტატიების უმეტესობა (70-80%-მდე) რედაქტორების მიერ დაწუნებულია. რთული მისახვედრი არაა, რომ ასეთი მიდგომა მეცნიერთა მხრიდან დიდი კრიტიკის საფუძველია, თუმცა ჯერჯერობით სამეცნიერო ჟურნალებში გამოქვეყნების ბიზნესი ასე მუშაობს.&lt;/p&gt;
&lt;p&gt;კიდევ ერთი საკითხი, რომელსაც მეც გადავწყდომივარ, გახლავთ გაურკვეველი წარმომავლობის გამომცემლობები და აკადემიური ჟურნალები, რომლებიც ჩვენი ნაშრომის უფასოდ გამოქვეყნებას გვთავაზობენ. Lambert Publishing, David Publishing, EU Journal ამ “გულუხვი” და “კეთილი” ორგანიზაციების მხოლოდ მცირე ნაწილია. როგორც წესი, ასეთ გამომცემლობებს არ აქვთ ორმაგი რევიუ, არ აქცევენ ყურადღებას ტექსტის ენობრივ მხარეს და მანუსკრიპტს “როგორც არის”, ისე აქვეყნებენ.&lt;/p&gt;
&lt;p&gt;ხშირად, დილემის წინაშე ვდგებით – თუკი ნორმალურ და მაღალი იმპაქტ-ფაქტორის მქონე ჟურნალში გამოქვეყნებას ამხელა დრო და ენერგია მიაქვს, თან წარმატების გარანტიაც არ არსებობს, რატომ არ უნდა ვისარგებლოთ მსგავსი შემოთავაზებით? ამ კითხვაზე ერთი პასუხი არსებობს – არავითარ შემთხვევაში. მსგავსი კალიბრის “აკადემიურ” ჟურნალში თუ გამომცემლობაში საკუთარი ნაშრომის გამოქვეყნება ჩვენი პროფესიონალიზმის მიმართ ბევრ კითხვას გააჩენს. საქართველოში, ალბათ პრობლემა არ შეგექმნებათ – როგორც ჩემთვის ცნობილია, ბევრი ქართველი მეცნიერი სარგებლობს ამ ორგანიზაციების მომსახურებით, მაგრამ თუკი თქვენი აკადემიური ტრანსკრიპტის უცხოელი კოლეგებისთვის გაზიარებას გეგმავთ, მაშინ ჯობს, საკუთარი რეზიუმედან, მაგალითად, “American international journal of contemporary scientific research”-ის პუბლიკაცია ამოშალოთ და მისი არსებობის შესახებ დაივიწყოთ.&lt;/p&gt;
&lt;p&gt;როგორ შევაფასოთ გამომცემლობის თუ აკადემიური ჟურნალის ხარისხი? ამისთვის ბევრი მეთოდი არსებობს – პირველ რიგში, უნდა გადაამოწმოთ, ხდება თუ არა მათი ინდექსაცია Web of Sciences, Scopus-ის ან სხვა სისტემებში. არსებობს კიდევ ერთი შესანიშნავი რესურსი, რომლის ავტორი გახლავთ კოლორადოს უნივერსიტეტის ბიბლიოთეკარი ჯეფრი ბილი. მის ვებსაიტზე თავმოყრილია ფსევდოაკადემიური გამომცემლობების და ჟურნალების ამომწურავი სია, ასევე მოცემულია მათი შერჩევის კრიტერიუმები. თუკი კარგად გაეცნობით ამ ჩამონათვალს, მათ შორის ჩემს მიერ დასახელებულ “აკადემიურ” ჟურნალებსაც წააწყდებით.  იმედი მაქვს, თქვენი სტატია ან წიგნი, რომლითაც ძალიან ამაყობთ, მსგავსი ტიპის “გამომცემლის” მსხვერპლი არ აღმოჩნდა.&lt;/p&gt;
&lt;p&gt;ცხადია, რომ სამეცნიერო საზოგადოებაში აღიარების გზა ია-ვარდით მოფენილი არ არის. რთულია საკუთარი ნაშრომის რომელიმე ჟურნალში გამოქვეყნება, მაგრამ უნდა გვახსოვდეს, რომ ბილის სიაში ჩამოთვლილ ორგანიზაციებთან თანამშრომლობა არ წარმოადგენს წინგადადგმულ ნაბიჯს. უფრო მეტიც, შესაძლოა, თქვენს აკადემიურ პროფილზე უარყოფითად იმოქმედოს.&lt;/p&gt;
</description>
    </item>
    
    <item>
      <title></title>
      <link>/ka/publications/</link>
      <pubDate>Mon, 01 Jan 0001 00:00:00 +0000</pubDate>
      <guid>/ka/publications/</guid>
      <description>&lt;h1 id=&#34;აკადემიური-პუბლიკაციები&#34;&gt;აკადემიური პუბლიკაციები&lt;/h1&gt;
&lt;p&gt;[გამოქვეყნების პროცესში:] Harris-Brandts, S., &amp;amp; Sichinava, D. (2020). The Politics of Urban Recovery in a Stalinist-era Resort Town: Heritage Tourism and Displaced Communities in Tskaltubo, Georgia. In Al-Harithy, H. (Ed.), Urban Recovery at the Intersection of Displacement and Reconstruction. Routledge.&lt;/p&gt;
&lt;p&gt;Rekhviashvili, L., Sichinava, D., &amp;amp; Berikishvili, E. (2020). Urban protest movements in Tbilisi: movements are strong, but big capital is stronger. In Dariyeva, T., &amp;amp; Neugebauer, C.S. (Eds.), Urban Activism in Eastern Europe and Eurasia. DOM Publishers. &lt;a href=&#34;/papers/rekhviashvili_et_al_2020.pdf&#34;&gt;პრეპრინტი, PDF&lt;/a&gt; &lt;a href=&#34;https://dom-publishers.com/products/urban-activism-in-eastern-europe-and-eurasia&#34;&gt;გამომცემლის გვერდი, GATED)&lt;/a&gt;&lt;/p&gt;
&lt;p&gt;Sichinava, D. (2020). Elections, Political Parties and Social Change in Georgia (2003-2016). In Jones, S.F., &amp;amp; MacFarlane, N. (Eds.), Georgia: From Autocracy to Democracy. University of Toronto Press. &lt;a href=&#34;/papers/sichinava_2020.pdf&#34;&gt;AUTHOR&amp;rsquo;S PROOF, PDF&lt;/a&gt; &lt;a href=&#34;/papers/https://utorontopress.com/us/georgia-2?___SID=U&#34;&gt;გამომცემლის გვერდი, დახურული&lt;/a&gt;&lt;/p&gt;
&lt;p&gt;Sichinava, D. (2020). Cleavages, Electoral Geography and the Territorialization of Political Parties in the Republic of Georgia. In O’Loughlin, J. &amp;amp; Clem, R. S. (Eds.), Political Geographies of the Post-Soviet Union. Routledge. &lt;a href=&#34;https://www.routledge.com/Political-Geographies-of-the-Post-Soviet-Union-1st-Edition/OLoughlin-Clem/p/book/9780367236816&#34;&gt;გამომცემლის გვერდი, დახურული&lt;/a&gt;&lt;/p&gt;
&lt;p&gt;Sichinava, D., &amp;amp; Salukvadze, J. (2019). Changing Times, Persistent Inequalities? Patterns of Housing Infrastructure Development in the South Caucasus. In T. Tuvikene, C. S. Neugebauer, &amp;amp; W. Sgibnev (Eds.), Post-Socialist Urban Infrastructures. Routledge. &lt;a href=&#34;/papers/sichinava_salukvadze_2018.pdf&#34;&gt;PDF&lt;/a&gt; &lt;a href=&#34;https://www.taylorfrancis.com/books/e/9781351190350&#34;&gt;გამომცემლის გვერდი, OPEN ACCESS&lt;/a&gt;&lt;/p&gt;
&lt;p&gt;Sichinava, D. (2017). Cleavages, electoral geography, and the territorialization of political parties in the Republic of Georgia. Eurasian Geography and Economics, 1–21. &lt;a href=&#34;/papers/sichinava_2018.pdf&#34;&gt;PDF&lt;/a&gt;, &lt;a href=&#34;https://osf.io/cd475/&#34;&gt;რეპლიკაციის კოდი&lt;/a&gt;&lt;/p&gt;
&lt;p&gt;Salukvadze, J., Sichinava, D., &amp;amp; Gogishvili, D. (2015). Socio-economic and Spatial Factors of Alienation and Segregation of Internally Displaced Persons in the Cities of Georgia. Spatial Inequality and Cohesion: Studia Regionalia, 38, 45–60. &lt;a href=&#34;/papers/salukvadze_sichinava_gogishvili_2015&#34;&gt;PDF&lt;/a&gt;&lt;/p&gt;
&lt;p&gt;Sichinava, D. (2015). Understanding Voter Decision-making in the Urban Context of Tbilisi. In H. Gutbrod (Ed.), From Private to Public: Transformation of Social Spaces in the South Caucasus. South Caucasus Regional Office of the Heinrich Boell Foundation. &lt;a href=&#34;/papers/sichinava_2015.pdf&#34;&gt;PDF&lt;/a&gt;&lt;/p&gt;
&lt;p&gt;Sichinava, D. (2015). Cleavage Theory and the Electoral Geographies of Georgia. In Nodia, G. &amp;amp; C. Stefes (Eds.), Security, Democracy and Development in the Southern Caucasus and the Black Sea Region, Interdisciplinary Studies on Central and Eastern Europe, Vol. 14, 27-44. Bern: Peter Lang. &lt;a href=&#34;/papers/sichinava_2015_cleavage.pdf&#34;&gt;PDF&lt;/a&gt;&lt;/p&gt;
&lt;p&gt;Chkhaidze, V., Gogsadze, G., Salukvadze, J., &amp;amp; Sichinava, D. (2008). General Characteristics and Regional Patterns of Electoral Behavior: 2008 Presidential Elections in Georgia. Region and Regionalism, 9(2), 65–78. &lt;a href=&#34;/papers/chkhaidze_et_al_2008.pdf&#34;&gt;PDF&lt;/a&gt;&lt;/p&gt;
&lt;h1 id=&#34;სხვა-პუბლიკაციები&#34;&gt;სხვა პუბლიკაციები&lt;/h1&gt;
&lt;p&gt;Sichinava, D. (2020, June 9). Lost in the census: Mingrelian and Svan languages face extinction in Georgia. OC Media. &lt;a href=&#34;https://oc-media.org/features/analysis-lost-in-the-census-mingrelian-and-svan-languages-face-extinction-in-georgia/&#34;&gt;ინგლისურად&lt;/a&gt; &lt;a href=&#34;https://oc-media.org/ru/statyi/analitika-zateryannye-v-perepisi-v-gruzii-ischezayut-megrelskiy-i-svanskiy-yazyki/&#34;&gt;რუსულად&lt;/a&gt; &lt;a href=&#34;https://crrc.ge/ka/blog/agwerashi-dakargulebi-megruli-da-svanuri-enebi-saqartveloshi-gaqrobis-safrtxis-qvesh-arian/1148&#34;&gt;ქართულად&lt;/a&gt;&lt;/p&gt;
&lt;p&gt;Sichinava, D., &amp;amp; Atchaidze, M. (2020). Minimum Wage in Georgia: Gauging Public Opinion. Friedrich-Ebert-Stiftung Caucasus. &lt;a href=&#34;/papers/sichinava_atchaidze_fes_en.pdf&#34;&gt;PDF ინგლისურად&lt;/a&gt; &lt;a href=&#34;/papers/sichinava_atchaidze_fes_ka.pdf&#34;&gt;PDF ქართულად&lt;/a&gt;&lt;/p&gt;
&lt;p&gt;Sichinava, D., &amp;amp; Gilbreath, D. (2020). Artificial intelligence and Russian propaganda: it’s not what it looks like. OnThinkTanks Annual Review of Technology. &lt;a href=&#34;https://onthinktanks.org/articles/artificial-intelligence-and-russian-propaganda-its-not-what-it-looks-like/&#34;&gt;ინგლისურად&lt;/a&gt;&lt;/p&gt;
&lt;p&gt;Sichinava, D. (2020, March 9). What kind of electoral system do Georgians actually want? OC Media. &lt;a href=&#34;https://oc-media.org/features/analysis-what-kind-of-electoral-system-do-georgians-actually-want/&#34;&gt;ინგლისურად&lt;/a&gt;&lt;/p&gt;
&lt;p&gt;Sichinava, D. (2019, July 9). Who is afraid of the Lugar Centre? OC Media. &lt;a href=&#34;https://oc-media.org/features/analysis-who-is-afraid-of-the-lugar-centre/&#34;&gt;ინგლისურად&lt;/a&gt;&lt;/p&gt;
&lt;p&gt;Sichinava, D. (2019, April 2). Georgia’s far right are anti-Russian but share Russian narratives. OC Media. &lt;a href=&#34;https://oc-media.org/features/analysis-georgia-s-far-right-are-anti-russian-but-share-russian-narratives/&#34;&gt;ინგლისურად&lt;/a&gt;&lt;/p&gt;
&lt;p&gt;Sichinava, D., &amp;amp; Mzhavanadze, N. (2019, March 1). Georgians support vehicle technical inspections despite the financial burden. OC Media. &lt;a href=&#34;https://oc-media.org/features/analysis-georgians-support-vehicle-technical-inspections-despite-the-financial-burden/&#34;&gt;ინგლისურად&lt;/a&gt;&lt;/p&gt;
&lt;p&gt;Sichinava, D. (2018). Georgia elections: Salome Zurabishvili becomes country’s first female president. Interview by Belle Donati. Euronews &lt;a href=&#34;https://twitter.com/euronews/status/1068033232547962880&#34;&gt;ინგლისურად&lt;/a&gt;&lt;/p&gt;
&lt;p&gt;Sichinava, D. (2018). Gruusia sotsioloog: Venemaa õõnestab Gruusiat parempopulistide kaudu. [Georgian social scientist: Russia is undermining Georgia with populists]. Interview by Krister Paris. Eesti Päevaleht &lt;a href=&#34;https://epl.delfi.ee/arvamus/gruusia-sotsioloog-venemaa-oonestab-gruusiat-parempopulistide-kaudu?id=83269561&#34;&gt;ესტონურად, დახურული&lt;/a&gt;&lt;/p&gt;
&lt;p&gt;Berikishvili, E., &amp;amp; Sichinava, D. (2018). Transformation of Urban Protests in Tbilisi: From Spontaneous Activism to Social Movements. In Neuburg, K., Pranz, S., Tseretelli, W., et al. (Eds.), Archive of Transition. Niggli Verlag Publishers. Salenstein, Switzerland. &lt;a href=&#34;/papers/berikishvili_sichinava_2018.pdf&#34;&gt;PDF&lt;/a&gt; &lt;a href=&#34;http://www.niggli.ch/en/tbilisi-archive-of-transition.html&#34;&gt;PUBLISHER&amp;rsquo;S WEBSITE&lt;/a&gt;&lt;/p&gt;
&lt;p&gt;Sichinava, D. (2018, March 5). Polarisation in Georgia’s Media Landscape. OC Media. &lt;a href=&#34;https://oc-media.org/features/analysis-polarisation-in-georgias-media-landscape/&#34;&gt;ინგლისურად&lt;/a&gt;&lt;/p&gt;
&lt;p&gt;Sichinava, D. (2018). Attitudes Towards Georgia’s Foreign Policy Choices in Times of Uncertainty Caucasus Analytical Digest, 102. &lt;a href=&#34;/papers/sichinava_cad102.pdf&#34;&gt;PDF&lt;/a&gt;&lt;/p&gt;
&lt;p&gt;Sichinava, D. (2017, October 18). Will an Independent Mayoral Candidate Bring Political Change to Georgia? New Eastern Europe. &lt;a href=&#34;https://neweasterneurope.eu/2017/10/18/will-independent-mayoral-candidate-bring-political-change-georgia/&#34;&gt;ინგლისურად&lt;/a&gt;&lt;/p&gt;
&lt;p&gt;Gilbreath, D., &amp;amp; Sichinava, D. (2017, April 10). Georgia: Proposed Reform Could Tilt Electoral Field Toward Incumbents. Eurasianet. &lt;a href=&#34;https://eurasianet.org/georgia-proposed-reform-could-tilt-electoral-field-toward-incumbents&#34;&gt;ინგლისურად&lt;/a&gt;&lt;/p&gt;
&lt;p&gt;Gilbreath, D., &amp;amp; Sichinava, D. (2016, October 6). Georgia is Voting This Saturday. Here Are 7 Things You Should Know. Washington Post’s Monkey Cage blog. &lt;a href=&#34;https://www.washingtonpost.com/news/monkey-cage/wp/2016/10/06/georgia-is-voting-this-saturday-here-are-7-things-you-should-know/&#34;&gt;ინგლისურად&lt;/a&gt;&lt;/p&gt;
&lt;p&gt;[As a special editor:] Sichinava, D. (2016). Cities in the South Caucasus. Caucasus Analytical Digest, 87. &lt;a href=&#34;/papers/sichinava_cad87.pdf&#34;&gt;PDF&lt;/a&gt;&lt;/p&gt;
&lt;p&gt;[in Georgian:] Berikishvili, E., Chigholashili, D., Sichinava, D., &amp;amp; Zazanashvili, N. (2016). Anthology of Urban Protests in Tbilisi. South Caucasus Bureau of the Heinrich-Böll-Foundation &lt;a href=&#34;/papers/berikishvili_sichinava_2016/pdf&#34;&gt;PDF&lt;/a&gt; &lt;a href=&#34;https://ge.boell.org/en/2016/10/25/city-ours-urban-protests-and-politics-tbilisi&#34;&gt;გამომცემლის გვერდი&lt;/a&gt;&lt;/p&gt;
&lt;p&gt;Gilbreath, D., &amp;amp; Sichinava, D. (2015). NGOs and the Georgian Public: Why Communication Matters. Caucasus Analytical Digest, 73. &lt;a href=&#34;/papers/sichinava_cad73.pdf&#34;&gt;PDF&lt;/a&gt;&lt;/p&gt;
&lt;p&gt;სიჭინავა, დ. (2014). წიგნის მიმოხილვა: „სამხრეთი კავკასია გზაჯვარედინზე: რთული რეალობა და დიდი მოლოდინები“. ჰაინრიხ ბიოლის ფონდის სამხრეთ კავკასიის ბიურო &lt;a href=&#34;https://ge.boell.org/ka/2014/08/08/cignis-mimoxilva-davit-sichinava&#34;&gt;ქართულად&lt;/a&gt;, &lt;a href=&#34;https://ge.boell.org/en/2014/08/08/book-review-david-sichinava&#34;&gt;ENGLISH&lt;/a&gt;&lt;/p&gt;
&lt;p&gt;Sichinava, D. (2013). The 2012 Parliamentary Elections in Georgia and Changing Attitudes toward Russia. Caucasus Analytical Digest, 48. &lt;a href=&#34;/papers/sichinava_cad48.pdf&#34;&gt;PDF&lt;/a&gt;&lt;/p&gt;
&lt;p&gt;Sichinava, D. (2012). Shades of Red and Blue - Regional Characteristics of Georgia’s 2012 Parliamentary Elections. Caucasus Analytical Digest, 43. &lt;a href=&#34;/papers/sichinava_cad43.pdf&#34;&gt;PDF&lt;/a&gt;&lt;/p&gt;
&lt;h1 id=&#34;მედიაში&#34;&gt;მედიაში&lt;/h1&gt;
&lt;p&gt;რადიო თავისუფლება (2019). დაკარგული ბედნიერება &lt;a href=&#34;https://www.radiotavisupleba.ge/a/%E1%83%AC%E1%83%A7%E1%83%90%E1%83%9A%E1%83%A2%E1%83%A3%E1%83%91%E1%83%9D---%E1%83%93%E1%83%90%E1%83%99%E1%83%90%E1%83%A0%E1%83%92%E1%83%A3%E1%83%9A%E1%83%98-%E1%83%91%E1%83%94%E1%83%93%E1%83%9C%E1%83%98%E1%83%94%E1%83%A0%E1%83%94%E1%83%91%E1%83%90/30337811.html&#34;&gt;ქართულად&lt;/a&gt;&lt;/p&gt;
&lt;p&gt;რადიო თავისუფლება (2019). ანტიდასავლური დისკურსი ქართულენოვან სოციალურ მედიაში &lt;a href=&#34;https://www.radiotavisupleba.ge/a/%E1%83%93%E1%83%90%E1%83%95%E1%83%98%E1%83%97-%E1%83%A1%E1%83%98%E1%83%AD%E1%83%98%E1%83%9C%E1%83%90%E1%83%95%E1%83%90-%E1%83%93%E1%83%90-%E1%83%9C%E1%83%9D%E1%83%93%E1%83%90%E1%83%A0-%E1%83%A2%E1%83%90%E1%83%9C%E1%83%92%E1%83%98%E1%83%90%E1%83%A8%E1%83%95%E1%83%98%E1%83%9A%E1%83%98-%E1%83%90%E1%83%9C%E1%83%A2%E1%83%98%E1%83%93%E1%83%90%E1%83%A1%E1%83%90%E1%83%95%E1%83%9A%E1%83%A3%E1%83%A0%E1%83%98-%E1%83%93%E1%83%98%E1%83%A1%E1%83%99%E1%83%A3%E1%83%A0%E1%83%A1%E1%83%98%E1%83%A1-%E1%83%91%E1%83%90%E1%83%A0%E1%83%9D%E1%83%9B%E1%83%94%E1%83%A2%E1%83%A0%E1%83%96%E1%83%94/29623363.html&#34;&gt;ქართულად&lt;/a&gt;&lt;/p&gt;
&lt;p&gt;Sichinava, D. (2018). Georgia elections: Salome Zurabishvili becomes country’s first female president. Interview by Belle Donati. Euronews &lt;a href=&#34;https://twitter.com/euronews/status/1068033232547962880&#34;&gt;ინგლისურად&lt;/a&gt;&lt;/p&gt;
&lt;p&gt;Sichinava, D. (2018). Gruusia sotsioloog: Venemaa õõnestab Gruusiat parempopulistide kaudu. [Georgian social scientist: Russia is undermining Georgia with populists]. Interview by Krister Paris. Eesti Päevaleht &lt;a href=&#34;https://epl.delfi.ee/arvamus/gruusia-sotsioloog-venemaa-oonestab-gruusiat-parempopulistide-kaudu?id=83269561&#34;&gt;ესტონურად, დახურული&lt;/a&gt;&lt;/p&gt;
&lt;p&gt;რადიო თავისუფლება (2017). „NDI-ის გამოკითხვის მიზანი არჩევნების შედეგების პროგნოზირება არ არის“ &lt;a href=&#34;https://www.radiotavisupleba.ge/a/interviu-davit-sichinavastan/28643232.html&#34;&gt;ქართულად&lt;/a&gt;&lt;/p&gt;
</description>
    </item>
    
    <item>
      <title>About</title>
      <link>/ka/about/</link>
      <pubDate>Mon, 01 Jan 0001 00:00:00 +0000</pubDate>
      <guid>/ka/about/</guid>
      <description>&lt;p&gt;ქართული ებაუთ გვერდი&lt;/p&gt;
</description>
    </item>
    
    <item>
      <title>კვლევა</title>
      <link>/ka/research/</link>
      <pubDate>Mon, 01 Jan 0001 00:00:00 +0000</pubDate>
      <guid>/ka/research/</guid>
      <description>&lt;p&gt;ქვემოთ მოცემულია იმ კვლევითი პროექტების სია, რომელსაც დამოუკიდებლად, თბილისის სახელმწიფო უნივერსიტეტთან ვახორციელებდი. „CRRC-საქართველოს“ კვლევითი პორტფელი შეგიძლიათ, &lt;a href=&#34;https://crrc.ge/en/projects&#34;&gt;ამ ბმულზე&lt;/a&gt; იხილოთ.&lt;/p&gt;
&lt;ul&gt;
&lt;li&gt;[თანააპლიკანტი საქართველოდან, ხელმძღვანელი დოქტ. ლელა რეხვიაშვილი, რეგიონული გეოგრაფიის ლაიბნიცის ინსტიტუტი] 2019-2020: ”Green Mobilisations in the cities of Central Asia and the South Caucasus”, დაფინანსებული გერმანიის განათლების ფედერალური სამინისტროს მიერ (€39,000)&lt;/li&gt;
&lt;li&gt;[კვლევის ხელმძღვანელი] 2019-2021: ”Examining the Social Impacts of Large, Private Sector
Urban Development in Batumi and Tbilisi, Georgia,” funded by the Georgian National Science Foundation (€32,000). &lt;a href=&#34;https://sociospatial.ge/&#34;&gt;Project webiste&lt;/a&gt;&lt;/li&gt;
&lt;li&gt;[კვლევის ხელმძღვანელი] 2018: „ელიტები, ისტორიული მემკვიდრეობა და საარჩევნო ქცევა საქართველოში”, დაფინანსებული თსუ სოციალურ და პოლიტიკურ მეცნიერებათა ფაკულტეტის მიერ (€4,000)&lt;/li&gt;
&lt;li&gt;[უფროსი მკვლევარი] 2015: “თბილისის ურბანული განვითარების სივრცითი ასპექტები: მობილობის გავლენა სოციალური გარემოს ცვლილებაზე”, აფინანსებული თსუ სოციალურ და პოლიტიკურ მეცნიერებათა ფაკულტეტის მიერ (€5,000)&lt;/li&gt;
&lt;li&gt;[კვლევის ხელმძღვანელი] 2014-2016: ”Social Contents of Changing Housing Landscapes of the Capital Metropolises of Armenia and Georgia: Institutions, Stakeholders, Policies” in collaboration with the Department of Human Geography at Tbilisi State University and Yerevan State University, funded by the Academic Swiss Caucasus Network (€88,000)&lt;/li&gt;
&lt;li&gt;[უფროსი მკვლევარი] ”Coping with Marginality and Exclusion: Can IDP (Internally Displaced Person) Communities Successfully Integrate into Mainstream Urban Societies in Georgia?” funded by the Academic Swiss Caucasus Network (€43,000)&lt;/li&gt;
&lt;/ul&gt;
</description>
    </item>
    
    <item>
      <title>სწავლება</title>
      <link>/ka/teaching/</link>
      <pubDate>Mon, 01 Jan 0001 00:00:00 +0000</pubDate>
      <guid>/ka/teaching/</guid>
      <description>&lt;p&gt;სხვადასხვა დროს საქართველოს უმაღლეს სასწავლებლებში მიმყავდა კვლევის მეთოდების, მონაცემთა ანალიზისა და გეოგრაფიის კურსები. 2013 წლიდან დღემდე, მიხელმღვანელია 30-მდე სამაგისტრო და საბაკალავრო ნაშრომისთვის. ქვემოთ შეგიძლიათ, იხილოთ ჩემს მიერ წაკითხული სასწავლო საგნების (არასრული) ჩამონათვალი.&lt;/p&gt;
&lt;h3 id=&#34;თბილისის-სახელმწიფო-უნივერსიტეტი&#34;&gt;თბილისის სახელმწიფო უნივერსიტეტი&lt;/h3&gt;
&lt;ul&gt;
&lt;li&gt;შესავალი სოციალური კვლევის მეთოდებში (&lt;a href=&#34;https://www.sichinava.ge/ssrm/&#34;&gt;ბაკალავრიატი&lt;/a&gt;, ქართულად)&lt;/li&gt;
&lt;li&gt;კულტურის გეოგრაფია (&lt;a href=&#34;https://www.sichinava.ge/cultgeo/&#34;&gt;ბაკალავრიატი&lt;/a&gt;, ქართულად)&lt;/li&gt;
&lt;li&gt;კვლევის რაოდენობრივი მეთოდები: შესავალი გამოყენებით სტატისტიკაში (მაგისტრატურა, ინგლისურად. &lt;a href=&#34;https://www.sichinava.ge/introstatsr/&#34;&gt;ვებსაიტი R-თვის&lt;/a&gt;, &lt;a href=&#34;https://www.sichinava.ge/qrm/&#34;&gt;ვებსაიტი SPSS-თვის&lt;/a&gt;)&lt;/li&gt;
&lt;li&gt;მონაცემთა ანალიზი R-ის გამოყენებით (&lt;a href=&#34;https://www.sichinava.ge/dar/&#34;&gt;მაგისტრატურა&lt;/a&gt;, ქართულად)&lt;/li&gt;
&lt;li&gt;სამაგისტრო ნაშრომის დიზაინი (მაგისტრატურა, ქართულად)&lt;/li&gt;
&lt;/ul&gt;
&lt;h3 id=&#34;ეკონომიკის-საერთაშორისო-სკოლა-iset&#34;&gt;ეკონომიკის საერთაშორისო სკოლა (ISET)&lt;/h3&gt;
&lt;ul&gt;
&lt;li&gt;World Regional Geography (ბაკალავრიატი, ინგლისურად)&lt;/li&gt;
&lt;/ul&gt;
&lt;h3 id=&#34;შავი-ზღვის-საერთაშორისო-უნივერსიტეტი-ibsu&#34;&gt;შავი ზღვის საერთაშორისო უნივერსიტეტი (IBSU)&lt;/h3&gt;
&lt;ul&gt;
&lt;li&gt;Cities as Sites of Memory: Post-Socialist Place Meanings and Contested History (სიუზენ ჰერის-ბრანდტსთან ერთად, ბაკალავრიატი, ინგლისურად)&lt;/li&gt;
&lt;li&gt;Introduction to Research Methods (ბაკალავრიატი, ინგლისურად)&lt;/li&gt;
&lt;li&gt;Quantitative Research Methods (მაგისტრატურა, ინგლისურად)&lt;/li&gt;
&lt;/ul&gt;
&lt;h3 id=&#34;მედიის-და-მასკომუნიკაციების-სკოლა-საქართველოს-საზოგადოებრივ-საქმეთა-ინსტიტუტი-gipa&#34;&gt;მედიის და მასკომუნიკაციების სკოლა, საქართველოს საზოგადოებრივ საქმეთა ინსტიტუტი (GIPA)&lt;/h3&gt;
&lt;ul&gt;
&lt;li&gt;Introduction to Research Methods (მაგისტრატურა, ინგლისურად)&lt;/li&gt;
&lt;li&gt;Visual communications (სანდრო ასათიანთან ერთად, მაგისტრატურა, ინგლისურად)&lt;/li&gt;
&lt;/ul&gt;
</description>
    </item>
    
  </channel>
</rss>
